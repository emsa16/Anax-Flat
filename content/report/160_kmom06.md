---
views:
    byline:
        region: main
        template: default/content
        sort: 2
        data:
            meta:
                type: content
                route: block/byline
...
Kmom06
===============================

### Allmänna reflektioner: 

Det här var ett moment där mycket lossnade för mig. Det kändes som att vi äntligen kom till kärnan i själva begreppet design. Tidigare har vi gått igenom aspekter av design, såsom färg, typografi och gridbaserad layout, men nu fick vi äntligen något större att sätta in allting i. Det är det här med designprinciper man behöver förstå för att på riktigt kunna designa webbsidor.

De nya teman som skapades i uppgifterna är ganska slarvigt ihopsatta, men i och med att instruktionerna försäkrade att det inte var så viktigt om det blev snyggt och perfekt så har jag släppt på ambitionerna och bara fokuserat på att få fram det som behövdes, och struntat i de oslipade kanterna.

### Hur känns det att tänka i termer av designprinciper?

En ny dörr har öppnats för mig i och med att jag bekantat mig med designprinciper. Det har varit mycket intressant material i detta kursmoment som har lärt mig mycket. Även om en del av materialet rört bildkonst mer än webbdesign så går det att ta med sig mycket ifrån det och det är förvånansvärt lätt att applicera samma analys på webbsidor. Jag är väldigt positivt överraskad över hur mycket det hjälper att ha dessa designprinciper i bagaget, både när jag ska analysera andra sidor och arbeta med min egen. Nu har vi ju redan en me-sida med "färdigt" innehåll och en ganska låst struktur i Anax Flat-ramverket, det vore spännande att nu börja jobba med en helt ny sida och använda dessa designprinciper från första början.

### Fick du en känsla av att design element kan vara ett sätt att med mindre medel påverka en design, eller hur upplevde du det?

Jag uppfattar inte alls designelement såsom frågan antyder. Istället har jag tagit fasta på det som lades fram i föresläningen Elements & Principles of Art. Där förklaras designelement som byggstenarna som man använder sig av i design och designprinciper som koncept som består av dessa designelement, komponerade enligt en viss idé. Det hjälper att förstå vilka designelementen är när man tittar på en webbsida och försöker förstå hur den är designad, dels vilka principer den följer och även hur den är uppbyggd rent tekniskt.

### Har du själv en uppfattning om “the final touch” och vad det kan vara i sammanhanget webbdesign?

Jag ser begreppet "the final touch" som att man försöker att ta ett steg tillbaka och titta på sin design med en mer analytisk blick. Genom att tänka i olika designprinciper och betrakta sidan i jakt på dessa principer så tror jag att man lättare kan se om det är något som haltar eller saknas på sidan. Genom att vara medveten om såväl principer som element är det också lättare att förstå vad det är man behöver åtgärda eller lägga till för att sidan ska kännas komplett. Dock kan jag inte säga detta med säkerhet, för jag tycker inte att jag övat på detta i det här kursmomentet, eftersom vi främst har skapat nya teman med olika designprinciper. I praktiken när jag själv sitter och jobbar med en webbsida så upplever jag "the final touch" främst som att jag sitter och pillar med extremt små detaljer, enskilda pixlar hit eller dit. I det skedet upplever jag inte att en designprincipanalys är till större nytta längre, den delen borde komma långt tidigare i processen.

### Har du under kursen skapat dig en känsla för begreppen god design och vad som är subjektiv och objektivt inom det området?

Jag har under kursens gång definitivt blivit bättre på att betrakta och analysera andra webbplatser och kunna se hur de är uppbyggda. Jag börjar också bli bättre på att förstå vad exakt det är jag gillar i en snygg webbsida. Jag har även börjat se återkommande trender. Ibland har jag tyckt att jag håller med om de exempel som ges på vissa aspekter av en design eller en designprincip, där är det kanske författarens subjektiva tycke som inte går ihop med min subjektiva åsikt. På det stora hela håller jag ändå med om de designregler som introducerats under kursens gång. Däremot upplever jag fortfarande att det är ett sjumilakliv till att lyckas skapa något motsvarande själv. Det handlar dels om att CSS är svårt, speciellt när det är så många teman och moduler som vi arbetar med i denna kurs. Jag har sagt det förr och jag säger det igen, jag gillar verkligen inte CSS. Jag har blivit bättre på det längs med kursens gång men jag trivs inte med det. Dels handlar det också om att mycket av det som är god webbdesign har ett bra grundmaterial att jobba med. Jag upplever att en väldigt stor del av lyckad webbdesign bygger på bra bilder och illustrationer, vilket förstås är uranför ramarna för vårt yrkesområde. Det som vi inte direkt provat på, som jag tycker vore spännande, är att jobba tillsammans med en designer, som ger en skiss på hur webbsidan ska se ut och kanske har en del material som man kan börja jobba med. Alternativt att man får en färdig design och ska försöka implementera den tekniskt.
