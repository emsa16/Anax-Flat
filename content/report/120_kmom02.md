---
views:
    byline:
        region: main
        template: default/content
        sort: 2
        data:
            meta:
                type: content
                route: block/byline
...
Kmom02
===============================

### Allmänna reflektioner:

Mycket intressant läsning i detta moment. Responsiv design är ju inte nytt för mig som redan gått ganska många kurser på dbwebb men det är bra att få repetition och det finns många olika aspekter att tänka på för att få en sida att fungera responsivt. Det jag framförallt tilltalats av är konceptet "mobile first", med den utgångspunkten är det mycket enklare att få en sida att fungera och se snygg ut än att utgå från en sida med massa funktionalitet och sedan vara tvungen att ta bort element för att få sidan att fungera på en mobil plattform. Men det är enklare sagt än gjort, och själv har jag alltid ogillat att använda webbläsare på mobilen, då jag tycker att man tappar alltför mycket kontroll över surfupplevelsen på mobilen. Till exempel så tycker jag inte om när sidebars för navigation försvinner på mobilen, som det exempelvis gör på dbwebbs artiklar. Jag vill alltid veta var i artikeln jag befinner mig men det är betydligt svårare på mobilen. Det fanns några tips i en av artiklarna på hur detta kunde lösas med menyer som ligger gömda vid sidan av fönstret och enkelt kan dras fram, men denna funktionalitet är främst för appar.

Jag vet inte om det var meningen att anax/theme skulle inkluderas i anax-flat-repot eller exkluderas och bara existera skilt i sitt eget repo. Nu låter jag den finnas i bägge repona och försöker vara noga så att alla commitar blir rätt.

### Vad tycker du om LESS så här långt, och det sättet vi jobbar med LESS-moduler i vårt tema?

I detta kursmoment fick jag min första introduktion till LESS och det verkar onekligen som ett praktiskt sätt att jobba med sin CSS-kod. I artikeln och uppgiften berördes dock väldigt lite LESS-specifik syntax och funktionalitet, mer handlade det om att föra in ett tema i ramverket och organisera less i moduler, vilket givetvis också är nyttigt. Efter att ha läst igenom det läsmaterial som rörde LESS så förstår jag att det finns många fördelar med att använda LESS och jag hoppas verkligen att vi går in mera på det längre fram, för nu hade jag lite svårt i uppgiften att riktigt veta vad jag skulle prova på för LESS-funktioner. Kanske behöver jag en lite mer komplex sida för att LESS ska komma till sin fulla rätt.

### Hur kändes det att kompilera LESS till CSS, var det något du reflekterade över?

I och med att LESS kan skrivas på samma sätt som CSS, förutom att LESS även har utökad funktionalitet, så har jag inte reflekterat så mycket över att jag jobbar i något som inte direkt är CSS. Jag har lagt all fokus på less-filen och har knappt tittat i den kompilerade css-filen efteråt. När man jobbar med sin CSS och snabbt ändrar något så känns det aningen segt att kompilera ihop stylesheeten varje gång, det skulle kanske ha lönat sig att kolla hur man kan dra in LESS direkt på sidan och låta den kompilera LESS till CSS varje gång sidan laddas, som jag läste nånstans att det gick att göra.

### Har du varit bekant med Makefiler och make sedan tidigare, eller något liknande byggverktyg? Vad tycker du om make så här långt?

Makefiler är nytt för mig i och med denna kurs. Det jag sett hittills av dem i kursen kan beskrivas som en deluxe-version av bash-skript. I grunden är det ju bash-kommandon som körs, men det som Makefiler gör så bra är att den skapar ett interface som är väldigt lättanvänt. Det är också väldigt behändigt att man inuti ett target kan kalla på andra targets. Jag skulle gärna se en grundligare genomgång av Make och dess syntax, för det verkar oerhört användbart.

### Fann du nytta i de videor som var kopplade till detta kursmoment?

För det mesta så gick videoserien igenom det som redan står i artikeln, så den biten fäste jag ingen speciell uppmärksamhet vid. Däremot de videon som gick in mer på detalj och och i lugnare tempo förklarade något var lärorikt och jag följde själv samtidigt med i mina lokala filer. Framförallt gällde detta när regions.less gicks igenom och också de första styling-försöken.
