---
views:
    byline:
        region: main
        template: default/content
        sort: 2
        data:
            meta:
                type: content
                route: block/byline
...
Kmom05
===============================

### Allmänna reflektioner:

Det här är lite oväntat den svåraste kursen jag gått hittills. Det är inte bara att design är min svagaste sida, men även de tekniska aspekterna är oväntat tuffa och jag har redan flera gånger fått kasta kod som jag jobbat på i många timmar. CSS innebär väldigt mycket småpill.
I introt till kursmomentet står det såhär: "Hur tunga (stora) behöver bilder vara när de skall visas på en webbplats? Behöver de vara lika tunga på en desktop och på en mobil enhet?". Jag kan dock inte se var detta gås igenom i kursmomentet. I introt ställs även en fråga om skillnaden mellan foton och skärmdumpar. Detta tycker jag inte heller besvaras särskilt tydligt, men det antyds visserligen i CImage-manualen och när jag anpassade min me-sida med CImage så kom jag själv till en insikt kring detta: PNG-filers storlek påverkas mycket mindre än JPG-filer när man ändrar storlek eller kvalité på dem i CImage.
Jag har gått in och justerat en del i template-filerna för bildbloggen för att alla nyckelord såsom category och published skulle stå på svenska istället för engelska. Detta reflekteras inte i git-katalogen som exkluderar dessa template-filer. En aspekt av detta misslyckades jag dock med, nämligen att få till svenska månader på studentservern på min bloggsida. Lokalt fungerar det fint men på studentservern så verkar min setlocale() inte fungera för att datumen ska skrivas ut med svenska månader, trots att jag med 'locale -a' ser att det finns svenska locales installerade och lägger in dem i setlocale(), men det verkar inte registreras eftersom setlocale() returnerar false på studentservern även om jag anger de locales som finns där.

### Berätta kort om erfarenheterna med din undersökning av webbplatsers laddningstid.

Det var enkelt att komma igång med verktygen och väldigt ögonöppnande att se hur stora skillnader kunde vara mellan sajter. Givetvis är olika webbplatser olika tunga, men sättet hur sidan hanterar detta varierar stort och påverkar hastigheten. Jag smög in min me-sida i testet för att få tips på hur jag kan optimera den, så om jag kör Google PageSpeed-testet på me-sidan nu så får jag mycket bättre betyg, eftersom jag efter analysen använt CImage för att minska bildernas storlek.

### Har du några funderingar kring Cimage och dess nytta och features?

Jag blev genast förtjust i CImage. Jag är ingen bildmänniska och har aldrig hållit på och redigera och beskära bilder för att presentera dem men CImage öppnade definitivt den dörren för mig. Det var också väldigt tillfredsställande att genom CImage lyckas krympa sidans storlek med enkla grepp som att ändra storlek, kvalitet eller beskära bilden. Det är ju framförallt att detta sker på server-sidan som gör verktyget så bra att ha. Speciellt användbart blir CImage om du har en originalbild som du vill kunna presentera på flera olika sätt på din sajt. Istället för att använda ett bildbehandlingsprogram och spara flera versioner av bilden och hålla koll på dem med olika filnamn så sköts det smidigt med parametrar som skickas till CImage.

### Lyckades du uppnå ett bra sätt och en LESS-struktur för att jobba med dina bilder i webbplatsen?

Det borde inte ha varit särskilt svårt och i slutändan var det också enkelt, jag utgick ifrån exempel-modulen och justerade främst media queries så att de kändes mer anpassade till min me-sida. Men, och detta är ett stort men, jag kom fram till detta efter att ha lagt ganska många timmar på att försöka bygga en figure-modul från grunden, resterna av vilka ännu kan ses i figure-old.less i modul-mappen. Jag utgick ifrån att det typografiska gridet behöver fungera även på de sidor där denna modul används. Detta gör dock att figure-modulen får en helt annan utgångspunkt, nämligen att bildernas storlek måste justeras på höjden enligt multipler av @magicNumber. Men att göra en responsiv modul där man anpassar storleken på bilder som flyter inuti en artikel genom att justera deras höjd känns verkligen bakvänt och hur jag än vred och vände på det så fick jag inte till någon bra lösning. Till slut måste jag erkänna mig besegrad och började om från början. Med detta vill jag alltså säga att min figure-modul inte fungerar tillsammans med det typografiska gridet, och jag hoppas att det är ok så. Jag försökte kolla på andra som redan lämnat in och deras bild-sidor verkade inte följa det typografiska gridet heller. Jag börjar så småningom avsky det typografiska gridet för om man ska försöka följa det så blir ens LESS/CSS väldigt annorlunda än om man struntar i det.

### I extrauppgiften om picture, srcset och sizes, fick du någon känsla för för- och nackdelar med konceptet?

Jag gjorde inte denna extrauppgift av tidsbrist.
